---
permalink: /:year/:month/:day/:title.html
hidden: false
title: "فرصت شیرازی"
comments: false
categories:
  - Blogs
tags:
  - فرصت شیرازی
---

{::options parse_block_html="true" /}
<div dir='rtl' align='right'>
دیدن روی تو و دادن جان مطلب ماست<br>
پرده بردار ز رخسار که جان بر لب ماست

بت روی تو پرستیم و ملامت شنویم<br>
بت پرستی اگر این است که این مذهب ماست

گرچه در مکتب عشقیم همه ابجدخوان<br>
شیخ را پیر خرد طفل ره مکتب ماست

شرب می با لب شیرین تو ما راست حلال<br>
بیخبر زاهد از این ذوق که در مشرب ماست

نیست جز وصف رخ و زلف تو ما را سخنی<br>
در همه سال و مه این قصه روز و شب ماست

در تو یک یا رب ما را اثری نیست ولی<br>
قدسیان را به فلک غلغله از یا رب ماست

چرخ عشقیم و تو ما را چو مهی زیب کنار<br>
خون دل  چون شفق و اشک روان کوکب ماست

اینکه نامش به فلک مهر جهان افروز است<br>
روشن است این که یکی ذره ز تاب و تب ماست

خواستم تا که شوم بسته فتراکش گفت<br>
فرصت این بس که سرت خاک سم مرکب ماست

---

</div>
{: style="text-align: justify;"}