---
permalink: /:year/:month/:day/:title.html
hidden: false
title: "خلسه"
comments: false
categories:
  - Blogs
tags:
  - خلسه
  - خوابنامه
  - محمدحسن اعتمادالسلطنه
---

{::options parse_block_html="true" /}
<div dir='rtl' align='right'>
فقط صرفهْ دولت و منفعت قاطبهٔ اهل ملت را منظور و ملحوظ دارید. طوری نکنید که بعد از ده سال دیگر بیوه‌زنان ایران به من که پادشاه شما هستم نفرین کنند و پیرمردها لعنت نمایند.

---

دیگر اصالت ذاتی و نجابت فطری اوست که مانع پیشرفت وی می‌باشد. فحش نمی‌دهد، وقاحت نمی‌کند، بی‌ادب نیست، اهل شرم و حیاست، در امورات تأنی دارد، از عجله گریزان است، ملاحظه اطراف کار را لازم می‌داند، فرسنگ‌ها از طمع دور است، می‌خواهد اما نه با فضاحت، می‌رود اما نه راه شناعت.

---

این است که در این مملکت به حقوق خود نایل نمی‌گردد و از آن چه باید داشته باشد باز می‌ماند. در این جا مثل منی باید، بی‌پروا و هرزه‌درا، بی‌فکر و خیال؛ تا دولت و هر چیز به استقبال او آید و صدارت و وزارت نماید.

---

خوش‌بخت و مالدار و در خست و امساک به اعلی درجهٔ اشتهار. اما متدین و ظاهرالصلاح، دولت‌خواه و اهل صلاح و در بی‌سوادی و بی‌خبری به درجهٔ افراط یا تفریط. از پلتیک و علم روابط خارجه بی‌بهره است و به بی‌اطلاعی در امور داخلی شهره.

---

خیلی حالات او شبیه خود من است. در حقیقت برادر دینی و روحانی من است اما از آن جا که انسان را به نظایر و امثال خود میلی نیست و همیشه می‌خواهد بی‌مثل و نظیر باشد، چندان از او خوشم نمی‌آید.

---

</div>
{: style="text-align: justify;"}