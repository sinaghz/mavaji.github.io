---
permalink: /:year/:month/:day/:title.html
toc: true
toc_label: "Table of Contents"
toc_sticky: true
title: "Phonetic Structure of Formal and Colloquial Persian"
comments: true
categories:
  - Papers
tags:
  - NLP
  - Morphological-Analysis
  - Persian-Language
  - Persian-NLP
  - Phonetics
---

Mavaji, V., Eslami, M., "Phonetic Structure of Formal and Colloquial Persian", Pazand Quarterly, Vol. 30, pp. 107-118, ISSN: 1735-2290, 2012.
{: style="text-align: justify;"}

[Source Code]()

{::options parse_block_html="true" /}
<div dir='rtl' align='right'>
# ساخت آوایی گونهٔ رسمی و محاوره‌ای زبان فارسی

وحید مواجی                          محرم اسلامی
</div>

<div dir='rtl' align='right'>
## چکیده
</div>

<div dir='rtl' align='right'>
گونهٔ رسمی و گونهٔ محاوره‌ای زبان‌ها غالباً با هم تفاوت‌ دارند و این تفاوت در همهٔ سطح‌های زبانی دیده می‌شود. میزان تفاوت بین گونهٔ رسمی و گونهٔ محاوره‌ای، که گاهی از آنها با عنوان تفاوت گفتار و نوشتار یاد می‌شود، از زبانی به زبان متفاوت است. زبان فارسی از جملهٔ زبان‌های است که در آن تفاوت گونهٔ رسمی و گونهٔ محاوره‌ای بسیار زیاد است. در این تحقیق تفاوت‌ها آوایی و به عبارتی فرایندهای آوایی را بررسی می‌کنیم که در زبان فارسی در تبدیل گونهٔ رسمی به گونهٔ محاوره‌ای رخ می‌دهد. مبنای پژوهش حاضر دادگان گفتاری فارسدات تلفنی زبان فارسی است که در آن گفتار پیوستهٔ در دو سطح واجی و آوایی در قالب دو زنجیرهٔ مستقل برچسب خورده است. هم‌گذاری این دو رشته از داده‌ها روشن می‌سازد که در مقایسهٔ این دو گونهٔ زبانی کدام فرایندهای آوایی در تبدیل زنجیرهٔ واجی به زنجیرهٔ آوایی دخیل بودند. در انطباق دو رشتهٔ واجی و آوایی از الگوریتم لونشتاین استفاده کرده‌ایم که مناسب و رایج در انطباق تقریبی رشته‌های متفاوت جهت یافتن فاصلهٔ بین آنها است. در نتیجه تفاوت دو رشتهٔ واجی و آوایی به‌صورت آماری به‌دست آمد. از نتایج این پژوهش می‌توان به لحاظ نظری در توصیف‌های زبان‌شناختی از نظام آوایی زبان فارسی، تهیهٔ منابع محاوره‌ای زبانی فارسی و آموزش زبان فارسی به‌خصوص به غیرفارسی‌زبان‌ها سود جست. از سوی دیگر  در فناوری‌های گفتار مانند بازشناسی و بازسازی گفتار، استخراج اطلاعات از متن‌های محاوره‌ای، تبدیل متن به زنجیرهٔ واجی گونهٔ محاوره‌ای زبان فارسی و امکان تبدیل آن به گونهٔ رسمی می‌توان از نتایج این تحقیق استفاده کرد.
</div>
{: style="text-align: justify;"}

<div dir='rtl' align='right'>
## کلیدواژه‌ها
</div>

<div dir='rtl' align='right'>
ساخت آوایی، گونهٔ رسمی، گونهٔ محاوره‌ای، الگوریتم لونشتاین، فارسدات تلفنی فارسی
</div>
{: style="text-align: justify;"}

<div dir='rtl' align='right'>
## مقدمه
</div>

<div dir='rtl' align='right'>
گونه‌های رسمی و محاوره‌ای زبان فارسی در تمام سطح‌های زبان تفاوت‌های زیادی با هم دارند که این امر در مقایسه با برخی زبان‌ها بسیار چشمگیر است. در همهٔ زبان‌ها بین گونه‌های رسمی و محاوره‌ای تفاوت‌های هست و در زبان‌های که مسبوق به داشتن نظام نوشتاری دیرینه هستند، این تفاوت بیشتر به چشم می‌خورد. بنابراین زبانی که زبان علم و ادب باشد، که طبیعتاً دارای خط نیز هستند، بین گونه‌های رسمی و محاوره‌ای آن فاصله بیشتر خواهد بود. از دلایل این فاصله می‌توان به محافظه‌کارانه عمل کردن خط در انعکاس تغییرات زبان اشاره کرد که نهادهای مانند فرهنگستان زبان عامدانه در قالب یک برنامه‌ریزی زبانی متولی انجام تغییرات در خط می‌شوند. دلیل دیگر شاید این باشد که در محیط‌های علمی افراد تحصیل‌کرده کمتر حاضر می‌شوند خلاف سنت نوشتاری زبان بنویسند. این موضوع باعث می‌شود به مرور زمان گونه‌های رسمی و محاوره‌ای مثلاً از حیث نظام آوایی فاصله بگیرند وضعیتی که در زبان فارسی شاهد هستیم.

در این پژوهش کوشیده‌ایم تفاوت‌های آوایی گونه‌های رسمی و محاوره‌ای زبان فارسی را به‌صورت آماری با استفاده از پیکرهٔ زبانی فارسدات تلفنی (Bijankhan et al, 2003) استخراج و دسته‌بندی بکنیم. در فارسدات تلفنی گفتار پیوسته در دو سطح واجی و آوایی برچسب خورده‌اند که مقایسهٔ زنجیره نشان می‌دهد که گفتار رسمی و محاوره‌ای زبان چه تفاوت‌های آوایی با هم دارند. هم‌گذاری خوکار زنجیره‌های واجی و آوایی امر دشواری است، چراکه تحولات آوایی در همهٔ جایگاه‌های صدایی کلمه رخ می‌دهد. اینکه کدام واحد صدایی به کدام واحد صدایی تبدیل شده و کدام واحد صدایی حذف یا درج شده در بررسی خودکار دشواری‌های را ایجاد می‌کند. تغییرات آوایی را می‌توان به چند دسته یا عمل تقسیم کرد:

الف. عمل درج: مثلاً /mehrban/ با درج /a/ به /mehraban/ تبدیل می‌شود.
<br>
ب. عمل حذف: مثلاً /dast/ با حذف همخوان پایانی به /das/ تبدیل می‌شود.
<br>
ج. عمل جانشینی: مثلاً /?ejtemâ?/ با جانشینی /š/ به جای /j/ و حذف همزهٔ پایانی به /?eštemâ/ تبدیل می‌شود.

چناچه در ج) می‌بینیم چندین عمل می‌توانند هم‌زمان روی یک رشته اِعمال شوند. مثلاً در مثال ج) عمل حذف، همزۀ پایانی کلمه را نیز حذف کرده است. عمل‌های ذکرشده منحصر به یک نویسۀ واحد نمی‌باشند و می‌توانند روی گروهی از نویسه‌ها اِعمال شوند، مثلاً می‌گویند تبدیل می‌شود به می‌گن که در آن گروه رشتهٔ آوایی /-uyand/ کلاً با گروه /-an/ جانشین شده است.

برای این که تغییرات آواجی را بدست آوریم باید بافتِ آوایی را هم در نظر داشته باشیم که در این مقاله، ما از واج قبلی و واج بعدی به عنوان بافت آوایی استفاده کرده‌ایم. پیکرهٔ فارسدات تلفنی حاوی صورت واجی و آوایی کلماتی است که از ضبط صدای افراد پشت تلفن بدست آمده است. اگر صورت‌های واجی و آوایی را به‌صورت مجموعه یا رشته‌هایی از نویسه‌ها در نظر بگیریم، مسأله به تعیین میزان فاصلۀ دو رشته کاهش می‌یابد. یعنی هر چه فاصلۀ دو رشته کمتر باشد مشابهت بیشتری به هم دارند. بنابراین تغییر واجی از روی فاصلۀ کمینۀ بین دو رشته بدست خواهد آمد.

الگوریتم‌های مختلفی برای سنجش فاصلۀ دو رشته وجود دارد که ما در این پژوهش از الگوریتم لونشتاین (Levenshtein, 1965) استفاده کرده‌ایم. البته این الگوریتم فاصلۀ کمینۀ دو رشته را محاسبه می‌کند، ولی مراحل اِعمال عمل‌های مختلف (درج، حذف، جانشینی) را نمی‌دهد. لذا با تغییری که در این الگوریتم داده شد، مراحل اِعمال عمل‌های واجی را هم بدست آوردیم.

شایان ذکر است که گونهٔ گفتاری معیار زبان فارسی از فارسدات تلفنی در این مقاله مدنظر بوده است.
</div>
{: style="text-align: justify;"}

<div dir='rtl' align='right'>
## معیارهای مشابهت
</div>

<div dir='rtl' align='right'>
برای ارزیابی میزان شباهت یا عدم شباهت (فاصله) دو رشته نسبت به یکدیگر از معیارهای مشابهت رشته‌ای استفاده می‌شود. معیار مشابهت یک عدد اعشاری است که درجه مشابهت دو رشته از نویسه‌ها را مشخص می‌سازد. مثلاً فاصلۀ بین دو رشتۀ رایانه و پایانه کمتر از فاصلۀ بین دو رشتۀ رایانه و یارانه است.

از معیارهای مشابهت در زمینه‌های مختلفی منجمله تطابق تقریبی رشته‌ها (Navarro, 2001)، مقایسه (Stoilos, 2005) و جستجوی فازی رشته‌ها (Jin, 2005) استفاده می‌شود. یکی از پرکاربردترین زمینه‌های آن، خطایاب‌های املایی (Li,2008) است، بدین صورت که متنی به عنوان ورودی به خطایاب داده می‌شود و خطایاب باید کلمات اشتباه را با نزدیک‌ترین کلمات (کلماتی با بیشترین میزان مشابهت و کمترین فاصله) جایگزین سازد. در ادامه پرکاربردترین معیارهای فاصلۀ دو رشته معرفی شده‌اند.
</div>
{: style="text-align: justify;"}

<div dir='rtl' align='right'>
### فاصلۀ لونشتاین[^1]
</div>

<div dir='rtl' align='right'>
فاصلۀ لونشتاین (Levenshtein, 1965) به صورت حداقل میزان تغییرات مورد نیاز برای رشتۀ S به رشتۀ T تعریف می‌شود که عملیات مجاز در آن عبارتند از: درج، حذف یا جانشینی یک نویسۀ واحد. برای مثال فاصلۀ لونشتاین دو رشتۀ apple و orange با یک ماتریس ساده در شکل 1 محاسبه شده است. فاصلۀ این دو رشته برابر 5 است که در قسمت پایین و سمت راست ماتریس نشان داده شده است. این فاصله بدین معناست که رشتۀ apple را با درج o، جانشینی r به جای a، a به جای p، n به جای p و g به جای l به رشتۀ orange تبدیل می‌شود. یک عملیات درج و چهار عملیات جانشینی داریم که مجموعاً برابر 5 می‌شود.
</div>
{: style="text-align: justify;"}

|---+---+---+---+---+---+---|
|   |   | A | P | P | L | E |
|---|---|---|---|---|---|---|
|   | 0 | 1 | 2 | 3 | 4 | 5 |
|---|---|---|---|---|---|---|
| O | 1 | 1 | 2 | 3 | 4 | 5 |
|---|---|---|---|---|---|---|
| R | 2 | 2 | 2 | 3 | 4 | 5 |
|---|---|---|---|---|---|---|
| A | 3 | 2 | 3 | 3 | 4 | 5 |
|---|---|---|---|---|---|---|
| N | 4 | 3 | 3 | 4 | 4 | 5 |
|---|---|---|---|---|---|---|
| G | 5 | 4 | 4 | 4 | 5 | 5 |
|---|---|---|---|---|---|---|
| E | 6 | 5 | 5 | 5 | 5 | 5 |
|-+-+---+---+---+---+---+---|

<div dir='rtl' align='center'>
شکل 1: مثالی از فاصلۀ لونشتاین
</div>

<div dir='rtl' align='right'>
مراحل ساخته شدن ماتریس شکل 1 به شرح ذیل است:
<br>
1. ماتریس $$ d $$ با $$ M $$ سطر و $$ N $$ ستون ساخته می‌شود.
<br>
1. به سطر اول مقادیر از $$ 0 $$ تا $$ M $$ و به ستون اول مقادیر از $$ 0 $$ تا $$ N $$ اختصاص داده می‌شود.
<br>
1. هر نویسه‌ای از $$ S $$ (i از 1 تا M)  و هر نویسه‌ای از $$ T $$ (j از 1 تا N) را بررسی می‌کنیم.
<br>
1. اگر $$ S[i] $$ با $$ T[j] $$ برابر بود، هزینه برابر $$ 0 $$ و در غیر این صورت برابر $$ 1 $$ است.
<br>
1. مقدار عنصر $$ d[i, j] $$ ماتریس برابر کمینه مقادیر زیر است:
<br>
  * عنصر بالایی بعلاوۀ یک: $$ d[i-1, j]+1 $$
<br>
  * عنصر سمت چپ بعلاوۀ یک: $$ d[i, j-1]+1 $$
<br>
  * عنصر بالا و سمت چپ بعلاوۀ هزینه: $$ d[i-1, j-1]+cost $$
<br>
1. بعد از این که تکرار مراحل 3، 4 و 5 به پایان رسید، مقدار فاصله در عنصر $$ d[N,M] $$ قرار دارد.
شبه‌کد فاصلۀ لونشتاین در شکل 2 آمده است.
</div>
{: style="text-align: justify;"}

~~~
int LevenshteinDistance(char S[1..M], char T[1..N]){
    declare int d[0..M, 0..N]
    for i from 0 to M
        d[i,0] := i //the distance of any first string to an empty second string
    for j from 0 to N
        d[0, j] := j //the distance of any second string to an empty first string
    for j from 1 to N
    {
        for i from 1 to M
        {
            if S[i] = T[j] then
                d[i, j] := d[i-1, j-1] //no operation required
            else d[i, j] := minimum(d[i-1, j] + 1, //a deletion
                        d[i, j-1] + 1, //an insertion
                        d[i-1, j-1] + 1) //a substitution
        }
    }
    return d[M, N]
}
~~~
{: .language-c}

<div dir='rtl' align='center'>
شکل 2: شبه‌کد فاصلۀ لونشتاین
</div>

<div dir='rtl' align='right'>
### فاصلۀ همینگ[^2]
</div>

<div dir='rtl' align='right'>
فاصلۀ همینگ (Hamming, 1950) فقط عملیات جانشینی را برای تبدیل S به T مجاز می‌شمارد. بنابراین طول S و T باید برابر باشد. از این الگوریتم بیشتر برای تشخیص و تصحیح خطا برای دو رشته با طول مساوی استفاده می‌شود. پیاده‌سازی فاصلۀ همینگ در شبه‌کد شکل 3 آمده است. این الگوریتم، دو رشتۀ S و T را به عنوان ورودی گرفته و فاصلۀ همینگ آنها را برمی‌گرداند.
</div>
{: style="text-align: justify;"}

~~~
int HammingDistance(S[1..M], T[1..N])
{
    If M !=N then return -1
    declare int HammingDistance=0
    for i from 1 to M{
        if S[i] != T[i] then HammingDistance++
    }
    return HammingDistance
}
~~~
{: .language-c}

<div dir='rtl' align='center'>
شکل 3: شبه‌کد فاصلۀ همینگ
</div>

<div dir='rtl' align='right'>
### فاصلۀ دامرو-لونشتاین[^3]
</div>

<div dir='rtl' align='right'>
فاصلۀ دامرو-لونشتاین (Damerau, 1964) مشابه فاصلۀ لونشتاین است. تنها فرق آن این است که فاصلۀ دامرو-لونشتاین یک عملیات دیگر را مجاز می‌شمارد: ترانهش[^4]  دو نویسۀ مجاور. شبه‌کد محاسبۀ فاصلۀ دامرو-لونشتاین در شکل 4 آمده است.
</div>
{: style="text-align: justify;"}

~~~
int DamerauLevenshteinDistance(char S[1..M], char T[1..N])
{
    declare int d[0..M, 0..N]
    declare int i, j, cost
    for i from 0 to M
        d[i,0] := i //the distance of any first string to an empty second string
    for j from 0 to N
        d[0, j] := j //the distance of any second string to an empty first string
    for i from 1 to M
    {
        for j from 1 to N{
        if S[i] = T[j] then cost := 0
                else cost := 1
            d[i, j] := minimum(d[i-1, j] + 1, //a deletion
                        d[i, j-1] + 1, //an insertion
                        d[i-1, j-1] + 1) //a substitution
        if(i > 1 and j > 1 and S[i] = T[j-1] and S[i-1] = M[j]) then
            d[i, j] := minimum(
                        d[i, j],
                        d[i-2, j-2] + cost) // transposition
        }
    }
    return d[M, N]
}
~~~
{: .language-c}

<div dir='rtl' align='center'>
شکل 4: شبه‌کد فاصلۀ دامرو-لونشتاین
</div>

<div dir='rtl' align='right'>
در این مقاله از روش فاصلۀ لونشتاین استفاده کرده‌ایم و در آن تغییراتی داده‌ایم که جابجایی یک گروه با یک گروه دیگر را و اینکه چه مجموعه نویسه‌ای به چه مجموعه نویسه‌ای تبدیل شده‌ است را نیز بدست می‌آوریم. در الگوریتم استاندارد لونشتاین، تغییرات یک نویسه درنظرگرفته می‌شود و درنهایت نیز خروجی الگوریتم برابر فقط حداقل مراحل تغییرات است که در خانه پایین و راست ماتریس موردنظر قرار دارد.
</div>
{: style="text-align: justify;"}

<div dir='rtl' align='right'>
## روش کار
</div>

<div dir='rtl' align='right'>
در پیکرهٔ زبانی این تحقیق (فارس‌دات تلفنی) مجموعه‌ای شامل 282553 ردیف داده قرار دارد. اطلاعات موجود در هر سطر این پیکره شامل موارد زیر است:

* صورت واجی (Phonemic) مانند hastid
* صورت آوایی (Phonetic) مانند hastin
* صورت نوشتاری فارسی مانند هستید
* زمان شروع و زمان پایان گفتار.

برای کار مورد نظر ما، همهٔ سطرهای این پیکره دارای ارزش اطلاعاتی نبودند، چرا که برخی اطلاعات مانند مکث، تپق، خنده، سرفه و ... نیز در این پیکره ذخیره شده است. لذا در مرحله اول کار، پیکره از این گونه اطلاعات پالایش شد و 219586 سطر از اطلاعات باقی ماند. از این مقدار نیز، مقادیر زیادی دارای صورت واجی و آوایی یکسانی بودند که این گونه اطلاعات نیز پالایش شد و در نتیجه 16950 سطر دارای زنجیره‌های واجی و آوایی متفاوت باقی ماند. سپس الگوریتم تفاوت‌یابی رشته‌های که در مرحله قبل توضیح داده شد روی این تعداد داده اعمال گردید که تعداد 13527 تغییر بدست آمد. البته این میزان تغییرات دارای تکرار بود و در بررسی دقیقتر، تعداد تغییرات برابر 2793 نوع بود. ما برای بررسی بسامد تغییرات آوایی، تغییرات با تکرار را در نظر گرفتیم تا به یک تحلیل آماری از میزان تغییرات در آواها هنگام صحبت روزمره برسیم.
</div>
{: style="text-align: justify;"}

<div dir='rtl' align='right'>
## نتایج بدست آمده
</div>

<div dir='rtl' align='right'>
تعداد زیادی از این تغییرات دارای بسامد کمی (حتی یک بار) بودند و تعداد کمی از این تغییرات دارای بسامد زیاد. همانطور که در نمودارهای زیر مشاهده می‌کنیم، درصد کمی از تغییرات، بیشترین میزان توزیع بسامدی را اشغال کرده‌اند، یعنی تقریباً 30 تغییر اول بیشترین بسامد را دارند و مابقی تغییرات دارای بسامد و احتمال وقوع کمتری می‌باشند. نمودار توزیع فراوانی 30 تغییر اول در شکل 5 و نمودار توزیع فراوانی 90 تغییر اول در شکل 6 آمده است. جدول 1 نمودار توزیع فراوانی 30 تغییر اول را با جزئیات بیشتری مشخص می‌سازد. مثالی از تغییرات پربسامد به شرح زیر می‌باشد:
</div>
{: style="text-align: justify;"}
$$ šân \rightarrow šun $$
<br>
$$ nd \rightarrow n $$
<br>
$$ mân \rightarrow mun $$
<br>
$$ ?e \rightarrow e $$
<br>
$$ ?a \rightarrow a $$
<br>
$$ rh \rightarrow r $$
<br>
$$ ka \rightarrow ca $$
<br>
$$ tân \rightarrow tun $$
<br>
$$ ihâ \rightarrow iyâ $$
<br>
$$ âyaš \rightarrow âš $$
<br>
$$ ?â \rightarrow â $$
<br>
$$ nhâ \rightarrow nâ $$

<div dir='rtl' align='center'>
![pazand5]({{ site.baseurl }}/assets/img/papers/2012/12/pazand/pazand5.png "شکل 5: نمودار توزیع فراوانی 30 تغییر اول")
<br>
شکل 5: نمودار توزیع فراوانی 30 تغییر اول
</div>

<div dir='rtl' align='center'>
جدول 1: نمودار توزیع فراوانی 30 تغییر اول
</div>

|---
|ردیف|تبدیل آوایی|تعداد|ردیف|تبدیل آوایی|تعداد|ردیف|تبدیل آوایی|تعداد
|---
|1|$$ šân \rightarrow šun $$|472|11|$$ âyaš \rightarrow âš $$|131|21|$$ id$ \rightarrow in$ $$|89|
|2|$$ he \rightarrow hye $$|469|12|$$ $?â \rightarrow $â $$|131|22|$$ dhâ \rightarrow dâ $$|85|
|3|$$ nd$ \rightarrow n$ $$|354|13|$$ nhâ \rightarrow nâ $$|128|23|$$ re \rightarrow rye $$|68|
|4|$$ mân \rightarrow mun $$|323|14|$$ egi \rightarrow eji $$|126|24|$$ lhâ \rightarrow lâ $$|65|
|5|$$ $?e \rightarrow $e $$|246|15|$$ e?i \rightarrow ei $$|126|25|$$ $ge \rightarrow $je $$|63|
|6|$$ $?a \rightarrow $a $$|203|16|$$ $ke \rightarrow $ce $$|124|26|$$ dân \rightarrow dun $$|60|
|7|$$ rhâ \rightarrow râ $$|170|17|$$ xân \rightarrow xun $$|113|27|$$ $?i \rightarrow $i $$|59|
|8|$$ $ka \rightarrow $ca $$|162|18|$$ iyaš \rightarrow iš $$|106|28|$$ ike \rightarrow ice $$|57|
|9|$$ tân \rightarrow tun $$|154|19|$$ âyeš \rightarrow âš $$|105|29|$$ shâ \rightarrow sâ $$|55|
|10|$$ ihâ \rightarrow iyâ $$|154|20|$$ thâ \rightarrow tâ $$|96|30|$$ ehâ \rightarrow eâ $$|54|
|---

<div dir='rtl' align='center'>
![pazand6]({{ site.baseurl }}/assets/img/papers/2012/12/pazand/pazand6.png "شکل 6: نمودار توزیع فراوانی 90 تغییر اول")
<br>
شکل 6: نمودار توزیع فراوانی 90 تغییر اول
</div>

<div dir='rtl' align='right'>
## نتیجه‌گیری
</div>

<div dir='rtl' align='right'>
در این تحقیق  ساخت آوایی گونهٔ رسمی و محاوره‌ای زبان فارسی براساس پیکرهٔ زبانی فارسدات تلفنی مورد بررسی قرار گرفت و در نتیجهٔ آن نوع و بسامد تحولات آوایی در زبان فارسی در چارچوب پیکرهٔ زبانی موردنظر مشخص شد. نوع تحولات آوایی محدود به عمل‌های جانشینی، حذف و درج بود که از مقایسهٔ فاصلهٔ نویسه‌های مربوط به کلمه‌ها در دو سطح واجی و آوایی موجود در فارسدات تلفنی به‌دست می‌آمد. با انجام تغییراتی از الگوریتم لونشتاین برای مقایسهٔ خوکار عمل‌های جانشینی، حذف و درج استفاده کردیم. در ارزیابی نتیجهٔ پژوهش مشخص شد که تعداد زیادی از این تغییرات دارای بسامد کم و تعداد کمی از تغییرات دارای بسامد زیاد بودند. شکل‌های 5 (نیز در جدول 1) و 6 به‌ترتیب توزیع فراوانی 30  و 90 تغییر اول را با جزئیات بیشتری مشخص می‌سازند.

از نتایج این پژوهش می‌توان به لحاظ نظری در توصیف‌های زبان‌شناختی از نظام آوایی زبان فارسی، تهیهٔ منابع محاوره‌ای زبانی فارسی و آموزش زبان فارسی به‌خصوص به غیرفارسی‌زبان‌ها سود جست. از سوی دیگر  در فناوری‌های گفتار مانند بازشناسی و بازسازی گفتار، استخراج اطلاعات از متن‌های محاوره‌ای، تبدیل متن به زنجیرهٔ واجی گونهٔ محاوره‌ای زبان فارسی و امکان تبدیل آن به گونهٔ رسمی می‌توان از نتایج این تحقیق استفاده کرد.
</div>
{: style="text-align: justify;"}

<div dir='rtl' align='right'>
## منابع
</div>
Bijankhan, M., Sheikhzadegan, M.J., Roohani, M.R., Zarrintare, R., Ghasemi, S.Z., Ghasedi, M.E., (2003), Tfarsdat – the telephone Farsi speech database. In: Proc. of the Eurospeech 2003, pp. 1525–1528.
<br><br>
Damerau, F.J. (1964), A technique for computer detection and correction of spelling errors, Communications of the ACM, pp. 171-176.
<br><br>
Hamming, W. R. (1950), Error detecting and error correcting codes, Bell System Technical Journal 29, pp. 147–160.
<br><br>
Jin, L. and Li, C. (2005), Selectivity estimation for fuzzy string predicates in large data sets, VLDB 05: Proceedings of the 31st international conference on Very large data bases, pp. 397-408.
<br><br>
Levenshtein, V.I. (1965), Binary codes capable of correcting deletions, insertions, and reversals, Soviet Physics Doklady, Volume 10, pp. 707–710.
<br><br>
Li, C., Lu, J., and Lu, Y. (2008), Efficient Merging and Filtering Algorithms for Approximate String Searches, Proceedings of IEEE 24th International Conference, pp. 257-266.
<br><br>
Navarro, G. (2001), A guided tour to approximate string matching, ACM Computing Surveys (CSUR), Volume 33, Issue 1, pp. 31-88.
<br><br>
Stoilos, G., Stamou, G., and Kollias, S. (2005), A String Metric for Ontology Alignment, Proceedings of International Semantic Web Conference' 2005, Volume 3729, pp. 624-637.
{: style="text-align: justify;"}

<div dir='rtl' align='right'>
[^1]: Levenshtein distance
[^2]: Hamming distance
[^3]: Damerau–Levenshtein distance
[^4]: Transposition
</div>